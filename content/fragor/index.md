---
title: "Frågor"
date: 2025-11-28
draft: false
---

## Här är svar på några frågor du kanske har

#### **Om utgåvan är att klassa som ej renodlad då?**

– För att kunna nomineras ska utgåvan innehålla minst 50 procent tecknade serier. När det gäller produkter i gränslandet mot exempelvis bilderböcker gäller _vox populi_. Gillar du inte en nominering? Rösta inte på den. Blir du sur av resultatet – muntra upp dig med att köpa en _riktig_ seriebok.

#### **Ska samma person eller serie verkligen kunna vinna varje år? Så blev det ju med Urhunden i början.**

– Ja. I och med att det är folkets pris så är det det enda rimliga.

#### **Facebooks verktyg är väl inget vidare?**

– Nä, men det är bättre än att ha omröstningen på en separat sajt som ingen hittar till.

#### **Hur ska jag skriva min nominering?**

– Skriv nomineringarna så de följer samma format som de som redan finns, exempelvis ”Titel titel av Namn Namnsson.”. Kolla att verket inte redan är nominerat och att det stämmer med [förklaringen till kategorin](../kategorier).

#### **Är inte den här arrangemanget känsligt för påverkansoperationer och influerare med många följare?**

– Jo.

#### **Måste jag skylta med vad jag röstar på?**

– Transparens är kul, det är roligt att se vad folk röstar på och vem som nominerat. Om du har skam i kroppen kan du låta bli att nominera och rösta.

#### **Vad händer om det blir oavgjort?**

– Då vinner båda. Men kan du avgöra med din röst så är ju det ju en _power trip_ du ska unna dig.

#### **Ligger inte den där boken i fel kategori?**

– Vi försöker styra upp det så gott det går, men principen är hellre fria än fälla. Målet är att alla utgåvor, organisationer, event, händelser och personer ska kunna vinna ett pris.

#### **Kan jag göra något mer än att rösta och nominera?**

– Ganska få röstar så sprid gärna ordet om omröstningen. Bidra gärna till kostnaden för diplomen och utskicken, swisha till **070-620 63 23,** märk med Seriefolket.

Undrar du något annat? Mejla ola@forssblad.com.
