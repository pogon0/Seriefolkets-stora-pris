---
title: "Kategorier"
date: 2025-11-28
draft: false
---

![](/img/og-default.png)

## Här är kategorierna i Seriefolkets stora pris

Seriefolkets stora pris är i ständig förändring. Tycker du någon kategori är oklar eller kanske inkluderar eller utesluter något den inte borde göra? Hör av dig. Målet är att allt och alla ska kunna vinna, men det ska vara rimligt många kategorier.

### Årets svenska seriebok

Nyare serier i nya böcker. Om boken passar in i kategorin Klassikerutgåva passar den inte in här. Pris till upphovspersonen. Boken ska vara utgiven i Sverige, alltså med 91 i ISBN, men behöver inte vara på svenska.

### Årets översatta seriebok

I Sverige utgivna böcker som översatts från ett annat språk. Om boken passar in i kategorin Klassikerutgåva passar den inte in här. Pris till förlag och upphovspersoner.

### Årets klassikerutgivning

Klassikerutgivning är gamla serier i nya böcker. Det kan var nyutgåvor av böcker eller samlingar av äldre serier som tidigare publicerats i andra format. Svenska utgåvor. Pris till förlaget.

### Årets utländska seriebok

Den här serieboken utgiven utanför Sverige var bäst förra året. Pris till förlaget.

### Årets svenska serietidning

Den här svenska serietidningen var bäst förra året. Pris till redaktionen eller redaktören.

### Årets utländska serietidning

Den här utländska serietidningen var bäst förra året. Pris till förlaget.

### Årets fanzin (Uppdelad kategori)

Ett fanzin är i det här fallet egenutgivna serier i tidningsform. Pris till utgivaren.

### Årets egenutgivna seriebok (Uppdelad kategori)

Om det är den huvudsakliga upphovspersonen som gjort och gett ut boken är den egenutgiven. Den här kategorin diskvalificerar inte boken till att bli nominerad i kategorin Årets svenska seriebok. En bok har oftast ett rikare omfång, rygg och hårdare pärmar. Pris till utgivaren.

### Årets webbserie

Serie publicerad digitalt i någon form i annat än rent marknadsföringssyfte för andra kanaler. Svensk eller utländsk. Pris till serieskaparen.

### Årets barnserie

Årets bästa serie för yngre läsare, avsett publiceringsform. Pris till upphovspersonerna.

### Årets publikation om tecknade serier

Bäste svenska bok, podd, blogg, stream, kanal, konto, app, tidning, spel, spelfilm, dokumentär eller annat om tecknade serier. Pris till ansvarig.

### Årets person

En person som utmärkt sig under året eller borde prisas för sin samlade gärning. Kan vara en serieskapare, läsare, textare, redaktör, formgivare, journalist eller recensent, alltså precis vilken seriemänniska som helst. Pris till personen.

### Årets händelse

Mässa, nyhetshändelse, event, fest, kampanj, fenomen, utställning, skandal eller vad som helst. Pris till lämplig representant.

### Årets förlag (Ny kategori)

Det svenska förlag som under året mest utmärkt sig med sin utgivning eller på annat sätt. Pris till ansvarig.

### Årets antologi (Ny kategori)

Årets svenska serieantologi i bokform, ej tidning. Pris till utgivaren.

### Årets handlare (Ny kategori)

Svensk butik eller person. Kan vara såväl fysisk butik eller butik på nätet. Kan också vara en person som har en butik, eller som handlar med serier på plattformar som Tradera. Pris till ansvarig.

### Årets serie i tidning (Ny kategori)

Bästa nyproducerade svenska serie i redaktionell produkt som dagspress, tidskrift, veckotidning eller serietidning. Pris till serieskaparen.
